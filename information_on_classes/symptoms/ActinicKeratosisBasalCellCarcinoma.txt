Diagnostiske kriterier
Kliniske fund giver mistanke om diagnosen
Histologi giver den endelige diagnose

AK betragtes som præmaligne forandringer i epidermis

Først ses små lyserøde til gulligbrune skællende forandringer i solskadet hud. Der kommer tiltagende keratinisering over tid.  AK læsioner, der føles som sandpapir, men ikke ses tydeligt betegnes som AK grad 1. Når keratiniseringen bliver direkte synlig taler man om AK grad 2 og når keratiniseringen bliver tyk, betegnes det AK grad 3. Keratiniseringen kan blive op til 1 cm i tykkelse.
De mindre læsioner er ofte lettere at palpere end at se, og de fremtræder som ru, skællende, lyserøde til rødbrune elementer
Hyppigst lokaliseret til soleksponeret hud særligt i ansigt, på ydre øre, på håndrygge eller på skalpen
Der kan ses excoriatoner eller sårdannelse pga kløe i huden og deraf følgende kradsning
Patienten har ofte flere læsioner samtidigt
Omgivende hud er som regel præget af solskade, field cancerization
Infiltration kan være tegn på malign transformation med invasiv vækst
