De første symptomer på rosacea er rødme. Denne rødme skyldes, at blodkar udvider sig nær hudens overflade
Efterhånden opstår en ny fase i sygdommen. Små blodkar på næsen og kinderne udvider sig og bliver synlige. Huden kan give gener i form af prikken og stikken
Små knopper og bumser udvikler sig efterhånden. De spreder sig over næsen, kinderne, panden og hagen
I nogle tilfælde kan talgkirtlerne på næsen blive større, så næsen bliver stor og klumpet (rhinophyma). Denne komplikation er hyppigst hos mænd, og udvikler sig langsomt over flere år
En del med rosacea udvikler irritation i øjnene med betændelse i øjnene eller øjenlågsranden

Hvorfor får man rosacea?
Årsagen til rosacea er ukendt, men man mener, at sygdommen skyldes en kombination af arv og miljøfaktorer
Sol kan bidrage til tilstanden
Alkohol gør udslættet værrer, men er ikke årsagen til det. Personer, som ikke drikker alkohol, kan også få rosacea
Langvarig brug af cremer med binyrebarkhormon i ansigtet kan føre til rosacea
Der findes en række faktorer, som kan forværre symptomerne ved rosacea:
Sollys
Krydret mad
Alkohol
Ekstreme temperaturer
Varm mad og varme drikke
Langvarig brug af cremer med binyrebarkhormon i ansigtet