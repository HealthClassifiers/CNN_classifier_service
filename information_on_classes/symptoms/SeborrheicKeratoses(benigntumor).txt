Typisk er der lyserøde eller gulligbrune, tørre, skællende hudforandringer. Forandringer er oftest 1-krone store, men starter mindre og kan i svære tilfælde dække en hel håndryg.

Forandringerne er i starten lettere at føle end at se. De findes på områder, der er udsat for sollys: hårbund, ansigt, håndrygge og underarme. I tidlige stadier er huden ru og sandpapirsagtig, men den kan siden blive meget fortykket med skældannelse.

De fleste, der lider af aktinisk keratose, er symptomfrie.

Nogle oplever dog en kløende eller brændende fornemmelse.