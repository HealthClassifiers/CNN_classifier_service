Spontant opståede kløende hævelser i huden (nælder, som også kaldes kvadler), hvor de enkelte elementer svinder igen inden for 24 timer, mens der eventuelt opstår nye andre steder.

Hvilke symptomer skal du være særlig opmærksom på?
Udslættet er stærkt kløende og generende. Vær opmærksom på om der er udløsende årsager (fysiske påvirkninger, medicin, infektioner, fødevarer).

Hvis der kommer hævelser af underhuden, specielt hvis det opstår i mundhulen eller på læberne, kan det påvirke åndedrættet, og du bør straks søge lægehjælp. 