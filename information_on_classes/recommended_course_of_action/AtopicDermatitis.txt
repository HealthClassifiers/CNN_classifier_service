Hos hudlæge
Priktest
Positive priktest støtter diagnosen atopisk eksem. Positive prik skyldes specifikke IgE-antistoffer
Specifikke IgE antistoffer kan også måles i en blodprøve (RAST-test)
Positive test for aeroallergener (fx pollen, dyrehår) er relevante for patienter med allergisk rhinitis og astma, men ofte ikke særlig relevante i relation til hudlidelsen. 
Undersøgelse for filaggrinmutationer (epidemiologiske studier tyder på at filaggrinmutationer er ledsaget af en dårligere prognose)
Fødevareallergi?
Især hos små børn med svær kronisk eksem, som ikke responderer på almindelig behandling, er udredning for fødemiddelallergi indiceret
Fødevareallergi findes hos 15 % af børn med atopisk eksem under 6 år, og det er en ledsagesygdom til atopisk eksem - men ikke en årsag til sygdommen
Fødevareallergi hos børn drejer sig først og fremmest om allergi over for komælk, æg og jordnødder, men også bl.a. soja, fisk og nødder
En positiv priktest betyder at patienten er sensibiliseret for det pågældende fødeemne, mens fødevareallergi betyder, at der opstår et symptom, når man indtager fødeemnet (urticaria, astma, anafylaksi)
Symptomerne på fødemiddelallergi er ofte IgE-medierede og opstår inden for to timer efter indtagelse af det pågældende fødeemne
Mens de fleste vokser sig fra allergi over for komælk, samt æg og soja, er allergien over for jordnødder og fisk i mange tilfælde permanent