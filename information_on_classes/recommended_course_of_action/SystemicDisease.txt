Der findes forskellige behandlingsmuligheder. Valg af behandling afhænger af symptomerne og især af sygdommens sværhedsgrad.

Kløen kan behandles med fugtighedscreme og cremer eller salver med binyrebarkhormon. Forskellig typer medicin kan være aktuelt i behandlingen af skader på forskellige indre organer.

Der findes desværre ingen kur eller helbredende medicin mod systemisk sklerodermi.

Man behandler altid med medicin, der hæmmer immunsystemet, hvis lungerne er involveret (lungefibrose). Det bliver også behandlet med cyclophosphamid eller mycophenolatmofetil, og der er flere nye behandlinger på vej.

Sure opstød og afføringsproblemer kan også behandles og afhjælpes.

Fingersår behandles altid med medicin, der udvider blodkarrene, fx calciumantagonister.

Ofte skal sårene også behandles med antibiotika.

Hjertesygdommen højt blodtryk i lungekredsløbet kan behandles med ny effektiv medicin.

Den stive hud kan behandles med UVA-lysbehandling, ofte 2 gange ugentlig i en længere periode.

Ved særligt svære tilfælde kan man tilbyde yngre patienter en stamcelletransplantation.

Hvad kan jeg selv gøre?
Der er ikke noget du kan gøre for at forebygge selve sygdommen.

Hvis du har sklerodermi, bør du klæde dig varmt på og undgå kulde. Du skal ikke spise for fiberholdigt, hvis du har sklerodermi i tarmene, det giver forstoppelse.