Hvordan behandler man rosacea?
Rosacea kan behandles effektivt med cremer og tabletter. Udvidede blodkar kan behandles med laser. Forstørrede talgkirtler på næsen (rhinophyma) kan også behandles med laser og give et godt resultat. Solcreme med høj faktor er vigtig.

Det er vigtigt så vidt muligt at undgå de faktorer, som medfører forværring. Det kan være:

varme drikke
stærkt krydret mad
alkohol
evt. stress
sol
Medikamenter
Ved mild eller middelsvær rosacea:

Lokal behandling med metronidazol eller azelain creme eller gel
Ivermectin creme er en ny behandling, som foreløbig ser lovende ud
Hvis lokalbehandlingen ikke er nok, er det nødvendigt med antibiotikatabletter, fx tetracycliner eller doxycyclin
Solbeskyttelse er en vigtig del af behandlingen
Cremer med binyrebarkhormon forværrer tilstanden
Ved svær rosacea og ved rhinophyma.

Henvisning til hudlæge
Ved øjengener

Henvisning til øjenlæge