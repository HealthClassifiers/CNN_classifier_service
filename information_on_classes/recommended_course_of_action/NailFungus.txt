Ofte er forandringer i tånegle kun af kosmetisk karakter, og behandling er ikke nødvendig. Der er imidlertid behandlingsmidler tilgængelige, både som tabletter og i form af neglelak. Sidstnævnte er dog sjældent nok til alene at bekæmpe infektionen i neglen. Efter behandling er der risiko for tilbagefald.

Fingernegle reagerer bedre på behandling end tånegle. Mens fingernegle skal tabletbehandles i 6 uger, skal tånegle behandles i 12 uger eller længere. Derfor er det afgørende, at man ved prøver har fået bekræftet, at der er tale om en svampeinfektion, idet behandlingen også kan være forbundet med bivirkninger