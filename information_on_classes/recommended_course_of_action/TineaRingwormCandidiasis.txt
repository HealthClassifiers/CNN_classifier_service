Behandling med svampedræbende creme er i de fleste tilfælde tilstrækkelig.

Terbenafin creme smøres på en gange dagligt i 1 uge. Du skal smøre på selve ringormen og ca. 2 cm udenfor denne. 

Alternativt findes en lang række andre svampemidler, som kan bruges lokalt. Disse midler smøres på 2-3 gange dagligt, almindelig behandlingstid er 3-4 uger, eller man kan fortsætte med dem til ca. 2 uger efter symptomfrihed.

Ved udbredt ringorm og påvist svampeinfektion kan tabletbehandling blive nødvendigt. Spørg din læge til råds.

Vær opmærksom på, at tabletbehandling mod svamp kan give bivirkninger. Det mest almindelige er ubehag fra maven, udslæt, og påvirket leverfunktion. Hvis du samtidig også tager anden medicin fx blodfortyndende medicin eller medicin mod forhøjet kolesterol, kan det give nogle bivirkninger - spørg lægen om dette.

Hvad kan jeg selv gøre, herunder evt. praktiske hverdagsråd?
Hvis du har mistanke om ringorm, skal du sørge for at få det behandlet.