Lokalbehandling med salver og cremer er det vigtigste. Der anvendes cremer med D-vitamin og cremer med binyrebarkhormon, eventuelt i en kombination.

I svære tilfælde kan der opnås en bedre virkning ved at dække det behandlede hudområde med en plastfolie.

Tjære er en effektiv behandling og gives i form af tjærebade, hvor der først gives et varmt bad efterfulgt af smøring med tjære. Behandlingen foregår oftest under indlæggelse.

Psoriasis i hårbunden kan behandles med tjære shampoo eller spritopløsninger med binyrebarkhormoner.