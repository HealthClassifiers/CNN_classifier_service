Sygdommen starter med rødme midt i ansigtet, og en følelse af stikken og prikken i huden. Huden på kinder, i panden og på næsen bliver lidt fortykket med små udvidede blodkar. Knopper og bumser er en del af sygdommen, men der er ikke hudorme som ved akne.

I nogle tilfælde kommer der betændelse i øjnene.

Hudforandringerne forværres af:

sollys
stærkt krydret mad
alkohol
Tilstanden bliver værre over tid. Til sidst brænder den ud og kan efterlade større blodkar i huden.

Hos ældre mænd med rosacea kan der være forstørrede talgkirtler på næsen, som giver en større næse (rhinophyma). Rhinophyma kan også ses uden der før har været rosacea.
