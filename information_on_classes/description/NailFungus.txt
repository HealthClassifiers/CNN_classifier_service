Neglesvamp er en svampeinfektion i en eller flere negle og opstår hyppigst på tånegle og sjældnere på fingernegle.
Neglene bliver gulligt misfarvede og efterhånden fortykkede.
Som regel giver neglesvamp kun kosmetiske gener og er meget lidt smitsomt.
Neglesvamp kan behandles med tabletter, men behandlingen er langvarig og ikke altid succesfuld.

Neglesvamp er svampeinfektion i neglene. Først og fremmest er det tåneglene, men i nogle tilfælde kan der også komme neglesvamp på fingerneglene.

Langt fra alle negleforandringer skyldes svampeinfektion.

Neglesvamp er almindeligt og giver sjældent alvorlige symptomer.