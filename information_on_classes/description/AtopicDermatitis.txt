Kløende, inflammatorisk hudlidelse, fortrinsvis lokaliseret i bøjefurer1
Atopisk eksem har også været kaldt astmaeksem, børneeksem og prurigo Besnier
Eksemet ses som et uskarpt afgrænset erythem med ødem og vesikler i det akutte stadie samt afskalning og fortykket hud (lichenisering) i det kroniske stadie
Ses især hos personer med atopisk disposition (eksem, høfeber, astma i familien)
Mange patienter (ca. 80 %) med atopisk eksem har forhøjet IgE.
Forekomst
Prævalens
Atopisk eksem findes hos 15-20 % af alle børn/unge3, og hos 3-5% af voksne2 
Prævalensen er steget signifikant over de sidste 30 år, sandsynligvis pga. af miljø- og livsstilsændringer, men er nu stagnerende 
Forløb
Langt de fleste tilfælde af atopisk eksem debuterer hos børn under fem år, og mindre end 10 % debuterer i voksenalder
Komorbiditet
Astma og/eller allergisk rhinitis opstår hos 1/3 af børn/unge med atopisk dermatitis. Fødemiddelallergi ses hos op til 15 % af børn med atopisk eksem. Endvidere forekommer ADHD og kardio-vaskulære sygdomme med let øget hyppighed. 
