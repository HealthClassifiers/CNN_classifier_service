Betegnes også solar keratose
Aktinisk keratose (AK) er karakteriseret ved proliferation af dysplastiske keratinocytter. AK betragtes som en præmalign forandring, der primært findes i stratum basale i epidermis, men kan involvere hele epidermis 
AK induceres af ultraviolette stråler i sollys
AK er lyserøde eller gulligbrune skællende elementer på lysudsatte hudområder. Overfladen er ru og fortykket og kan være let øm
Findes især på soleksponerede områder som fx. issen hos mænd
Der kan ses et enkelt, få 1-krone store eller multiple udbredte læsioner, afhængigt af graden af solskade
Forekomst
Soleksponering
Lyshudede personer, som har været kronisk eksponeret for intenst sollys over mange år, har den største risiko
Mere end 80 % af læsionerne forekommer på de hudområder der er mest udsat for sollys såsom hoved, hals, underarme og hænder
Alder og køn
Forekommer oftere med stigende alder og er hyppigere hos mænd
Det er estimeret, at 60 % af prædisponerede personer ældre end 40 år har mindst én aktinisk keratose
Blandt lyshudede personer stiger prævalensen af sygdommen med alderen fra 10% i alderen 20-29 år til 75 % i alderen 80-89 år
